<?xml version="1.0" encoding="UTF-8"?>
<html>
<body>
    <title>מילות פתיחה</title>
    <section>למה פרל?</section>
    <text>
פרל (Perl) היא שפה המיועדת במקור לעיבוד טקסטים. נשמע מעט? לא אם זוכרים שכל האינטרנט מורכבת, בעצם, מטקסטים. הוסף לכך פקודות רבות המשותפות עם שפת C, המון מודולי הרחבה שמקלים את החיים וכו', ויש לך נוסחה מנצחת.
<br/>
דבר נוסף זה זמן הפיתוח.  לכתוב תוכנית בפרל (נורמאלית, לא כזו שרק כותבת "שלום") לוקח במקרים רבים עשירית מהזמן שייקח לכתוב תוכנית C מקבילה.
פרל רצה, למעשה, תחת כל סביבה, תחת כל מערכת הפעלה. אם אתה צריך להריץ על יוניקס, לינוקס, חלונות, או מקינטוש, תוכל לעשות זאת. 
    </text>
    <section>למי המאמר מיועד?</section>
    <text>
המאמר מיועד למתחילים, בעלי רקע בסיסי בתכנות, בשפת כלשהי. (כגון שפת C, או Pascal) לא נסביר כאן מהו משתנה, מהו סוג משתנה, מהו מערך, טבלת-האש או פונקציה, מה ההבדל בין קיר לעיר, או כל דבר אחר. אני מניח שאתה כבר עברת על דברים כאלה. 
<br/>
אז בואו נתחיל. 
    </text>
    <section>איך לומדים את השפה הזאת?</section>
    <text>
קודם כל, יש את המדריך שאתה קורא כרגע. זו כבר התחלה טובה. <br/>
בגדול, יש שני מקורות מהם אפשר ללמוד פרל: אינטרנט וספרים. <br/>
שמות של ספרים למתחילים אתה יכול למצוא בפרק 8, תחת הכותרת "ספרים". יש כמובן ספרים למתקדמים, וספרים על נושאים ספציפיים בשפה, אבל בוא נשאיר את זה לכשתגיע לרמה הזאת. (בפרק 8 יש עוד כמה הפניות לעזרה, אבל בוא נשאיר את הפרק לזמנו.)<br/>
ובאינטנט, יש הרבה מקורות מהם אפשר ללמוד. האתרים המרכזיים הם
<a href="http://www.perl.com/">perl.com</a>, 
<a href="http://www.cpan.com/">cpan.com</a>
 ועוד. <br/>
ואם אתה מתעקש על חינוך פורמלי, יש קורסים. באתר
<a href="http://www.perl.org.il/">www.perl.org.il</a>
יש הפניות לקורסים בארץ.<br/>
ולבסוף, הדבר הכי יעיל ללמידה זה סבלנות ונכונות לניסויים. אם אתה לא מבין את ההסבר על איזו פונקציה, הדרך הכי קלה היא פשוט לנסות אותה. ואז לשנות את הפרמטרים, ולנסות שוב. אם אחרי כמה ניסיונות כאלה עדיין לא הבנת, תשאל אנשים שמבינים, למשל ברשימת התפוצה. (<a href="www.perl.org.il">www.perl.org.il</a>) 
    </text>
    <section>מה אני צריך כדי לתכנת בפרל?</section>
    <text>
השפה נכתבת בכל עורך טקסט פשוט. אם זה פנקס-הרשימות של חלונות, או pico של יוניקס, לא משנה. אפשר גם להשתמש בעורך של שפות אחרות, אם הוא לא מפריע. העיקר שלא יתווספו לקובץ שמתקבל תווי בקרה נוספים. מה שאתה רואה, זה מה אנחנו רוצים לקבל בקובץ. <br/>
בשביל להריץ תוכנית פרל, אתה צריך את התוכנה. <br/>
בהתקנות יוניקס\לינוקס התוכנה בד"כ כבר מותקנת בברירת מחדל. <br/>
עבור חלונות, ניתן להוריד מהאינטרנט בחינם את הגירסה של פרל עבור חלונות המופצת ע"י חברת ActiveState בכתובת: 
    <english-line>
<a href="http://www.activestate.com/Products/ActivePerl/">http://www.activestate.com/Products/ActivePerl/</a>
    </english-line>
עבור כל סביבה אחרת, חפש באתר:
    <english-line>
<a href="http://www.cpan.org/ports">http://www.cpan.org/ports</a>
    </english-line>
מה שבטוח, זה לא עולה כסף.
    </text>
    <section>תנאי רישיון</section>
    <text>
המדריך מופץ תחת GNU FDL, (גירסא 1.2) שזה אומר שמותר לך להדפיס, להפיץ ולשכפל את המדריך, תחת התנאים הבאים: 
<UL>
<LI/>המדריך מופץ בשלמותו, ללא שינויים.
<LI/>מופיע על הכריכה או במקום בולט אחר קישור לדף האינטרנט המקורי של המדריך. 
(שזה <a href="http://www.shmuelfomberg.com/perlhebtut/">http://www.shmuelfomberg.com/perlhebtut/</a>)
</UL>
אם ברצונך לשים את המדריך על אתרך, נא צור קשר איתי. תודה. (<a href="mailto:shmuelfomberg@gmail.com">shmuelfomberg@gmail.com</a>)
    </text>
    <section>אז בואו נתחיל כבר</section>
    <text>
פתח בעורך החביב עליך קובץ חדש הנקרא, נגיד, first.pl. 
שים לב לסיומת - לא בכל מקום היא חובה (למשל, יוניקס לא מתחשב בסיומות), אבל תמיד טוב לסמן את הקבצים שלך. 
כתוב את התוכנית הבאה: 
    </text>
    <code>
#!/usr/bin/perl -w 
use strict; 
print "Hello World!\n"; 
    </code>
    <text>
השורה הראשונה אומרת למחשב שעליו לקרוא לתוכנית פרל (במיקום המצויין בשורה) לתרגם את הקובץ. המתג (switch, ניקרא גם דגל בעיברית)
"<code
>-w</code
>"
מורה לפרל לפעול במצב של אזהרות - הקומפילר יזהיר מפני דברים שהוא לא היה אומר אם לא היה את המתג הזה.
השורה השניה היא שורת
"<code>use</code>".
בפרל use מקביל ל-
<code>include, pragma</code>
ב-C ועוד כל מיני. דרך פקודות use אפשר להורות לפרל להשתמש במודולים שונים, להרשות שימוש רק בגירסאות מתקדמות יותר של פרל ממספר גירסה מסויים, או להורות לפרל להכנס למצבים מסוימים. במקרה שלנו, ה-strict אוכף היצמדות לחוקים נוקשים של כתיבת התוכנית, למשל מצב זה אוסר הגדרה ספונטנית של משתנים. נדבר על כך עוד בהמשך.
בתור מתחילים (וגם בעתיד בתור מתקדמים) מומלץ *מאוד* להשתמש במתג ה-"<code
>-w</code
>" וב-"use strict" שכן הם ביחד יתפסו הרבה טעויות שאתם תעשו ויעזרו לכם בדיבוג התוכניות שלכם. 
השורה השלישית אומרת לכתוב "Hello World", כאשר ה-"<code
>\n</code
>" בסוף הוא התו המסמן מעבר שורה. פשוט.
כדי להריץ ממש את התוכנית הראשונה שלך, כתוב בשורת הפקודה של הטרמינל שאתה עובד איתו:
    </text>
    <code>
chmod a+x first.pl 
./first.pl 
    </code>
    <text>
לא נעבור כאן על הסבר מפורט של פקודות אלו שכן זהו שיעור פרל ולא יוניקס.
אם הנך עובד תחת חלונות, אזי בהנחה שהנתיב אל פרל הוא "C:\perl\bin\perl", אזי ההרצה מחלון ה-DOS של חלונות (ניקרא גם חלון הפקודות או ה-Command Prompt) תהיה ע"י הפקודה:
    </text>
    <code>
C:\perl\bin\perl -w first.pl 
    </code>
</body>
</html>
    
